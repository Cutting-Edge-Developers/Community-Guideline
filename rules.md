# Cutting Edge Developers Topluluk Kuralları

__1.__ Topluluk yazılım ve tasarım konusuna meraklı/istekli herkese açıktır.

__2.__ Topluluğa dahil olan herkesin dayanışma/yardımlaşma ruhunu en üst düzeyde tutması beklenmektedir.

__3.__ Küçük düşürme, aşağılama, moral veya motivasyon bozma, insanlara tepeden bakar bir üslup ile yaklaşma, bu topluluk dahilinde hoşgörülmeyen, tepki alacak ve yaptırım uygulanmasını gerektirecek davranışlardır.

__4.__ Din, siyaset, ırk, cinsel yönelimler hakkında olumsuz eleştiri, tacizin her türlüsü, nefret söylemi, küfür/hakaret, cinsel içerikli paylaşım ise topluluğa bağlı her türlü ortamdan kalıcı olarak uzaklaştırılmakla sonuçlanır.

__5.__ Discord uygulamasının kullanım koşulları gereği, herkes 13 yaşın üzerinde olduğu varsayılır. Bu yaşın altındaki Discord kullanıcıları tespit edilirse, sunucudan uzaklaştırılacaktır.

__6.__ Yazılım ya da tasarım konuları hakkında yapılan konuşmalar, tartışmalar, soru ve cevaplar yine kendilerine ait başlıklarda konuşulmalıdır. Konu başlığı ile ilgili amacının dışına çıkan konuşmalar, _chat_ kategorisi altındaki #general kanalında yapılmalıdır. #general kanalı yazılım konuları hakkında konuşulacak genel bir tartışma alanıdır. "Ne olacak bu php'nin hali?", "Javascript'i çok seviyorum", "C çok underrated bir dil" gibi konuşmaları kapsar. #off-topic kanalı ise daha çok günlük konuların konuşulduğu, "bu yaz marmarise gitmek istiyorum, güzel yerler bilen var mı?" türünde konuşmaların gerçekleşeceği bir alandır. İlgili kategoride adını geçirmek istediğiniz konu başlığını (yazı kanalını) bulamadıysanız, her kategori için #q-and-a kanalı mevcuttur. Buradan söylemek istediklerinizi/sormak istediklerinizi paylaşabilirsiniz. Bu sunucumuzun düzgünce kullanılabilmesi adına oldukça önemli bir kuraldır. Bu kurala uymayan yazılar silinerek, paylaşımda bulunan içerik sahibine, içeriğini yazması adına doğru kanala yönlendirme işlemi yapılacaktır.

__7.__ Topluluk tarafından ve topluluk için yapılan ve geliştirilen ya da geliştirilecek olan yazılım ve tasarımların tümü [Creative Commons Attribution-NonCommercial-NoDerivatives 4.0 International Public License](https://creativecommons.org/licenses/by-nc-nd/4.0/legalcode) olarak yayınlanacaktır.

__8.__ Reklam yapmak yasaktır. "Tezim için anket, bu linke tıklayıp katılır mısın?", "bu da benim youtube kanalım", "kıyafetlerimi şuradan alıyorum, isterseniz siz de alabilirsiniz linki şurada", "harika indirimler varmış bi bakın isterseniz" gibi/ve benzeri içeriklere izin verilmeyeceği gibi, özel mesaj yoluyla kullanıcılara atmak da şikayet edildiği anda yaptırıma maruz kalacaktır.

__9.__ Topluluk yöneticileri de dahil olmak üzere, hiçkimse sizden kişisel bilgilerinizi isteyemez. Lütfen topluluk içerisinde kişisel bilgilerinizi paylaşırken dikkatli olun. Paylaşmak istediğinizden çok bilgi paylaşmayın. Yaşınızı, lokasyonunuzu, T.C. kimlik numaranızı, banka hesap vb. bilgileri paylaşmak zorunda değilsiniz. Burada kimse bununla ilgilenmiyor olacaktır/olmalıdır. Vermiş olduğunuz kişisel bilgiler neticesinde başınıza gelebilecek zararlardan, sorunlardan, oluşabilecek her türlü illet meseleden topluluğumuz ve yöneticileri sorumlu tutulamaz. İlgilenmiş olduğunuz yazılım ve tasarım konularıyla ilgili paylaşmış olduğunuz bilgi seviyeniz bizim için önemlidir. Geri kalan konularda kişinin beyanını esas kabul ederiz.

__10.__ Sunucu içerisindeki silinmiş her mesaj, sadece topluluk yöneticilerinin görebildiği bir yazı kanalına depolanmaktadır. Kişi ya da kişilerle ilgili yazışmalarınızda rahatsız olduğunuz bir konu, kural ihlali, yaptırım uygulanması gereken bir husus olduğunu düşünüyorsanız topluluk yöneticileriyle ilteişim kurmaktan çekinmeyin. Gerekli incelemelerden sonra yaptırım/yaptırımlar uygulanacaktır. Sesli iletişim sırasında bir kayıt alınmadığı için, buralarda gerçekleşebilecek rahatsız edici, kural ihlali, yaptırım uygulanması gereken bir konu olduğunda; kişi beyanını ispat edene kadar ya da varsa, şahitlerin onayı alınana kadar bir yaptırım gerçekleştirilemez. Özel mesaj (Direct Message) yolu ile bu tarz bir duruma maruz kalmış iseniz, şikayetiniz ile birlikte ekran görüntülerini de sunmanız istenecektir. Ekran görüntüsü paylaşılırken konu dışında kalan yerlerin gözükmediğinden emin olmanız kişisel verileriniz ve güvenliğiniz açısından önem arz edebilir.

__11.__ Topluluk yöneticileri, topluluk kurallarından ayrı tutulamaz. Hatta bir topluluk üyesine göre çok daha fazla sorumluluk sahibi olan kişilerdir. Şeffaf olmak, bilgilendirici olmak, insan kayırmamak, kuralların düzgün işleyişini sağlamak, çıkabilecek olumsuz tartışmaların önünü kesebilmek gibi sorumlulukları vardır. Topluluk yöneticileri, bu topluluk için vaktini harcamış, insanların beğenisini toplamış, ahlakına ve vicdanına diğer insanların gözünde güven kazandırmış ve topluluk kurallarından birini dahi daha öncesinde ihlal etmemiş kişiler tarafından seçilmektedir. Topluluğun sayıca fazlalaşması, azalması ya da yetişilemeyen alanların olması durumuna göre, sayıları arttırılıp, azaltılabilir.

__12.__ Topluluktan faydalanmak, katkı sağlamak, topluluk ile birlikte ve/veya topluluk için yapılan tüm __topluluk dışındaki insanların kullanımına sunulmuş ürünler__, şu an ve gelecekte ücretsiz ve reklamsızdır. Lisans türü [Creative Commons Attribution-ShareAlike 4.0 International License.](https://creativecommons.org/licenses/by-sa/4.0/legalcode) olarak belirlenecektir.

__13.__ Gelecekte ortaya konulacak herhangi bir ürün, sponsorluk ile teşvik edilmiş ise, projenin yapımı aşamasında baştan sona destek sağlamış kişiler arasında __eşit__ paylaşılacaktır.

__14.__ Topluluğumuzun bu sunucusunda olarak ve kullanarak, bu maddeleri kabul etmiş, anlamış ve uygulayacağınızı beyan etmiş sayılırsınız. Topluluk içerisinde olacak tüm yaptırımlar bu kurallar ile belirlenmiş/sınırlanmıştır.

__15.__ Topluluk kuralları herhangi bir zamanda değişiklik gösterebilir. Topluluk üyelerimiz ve yönetici rolündeki kişilerin bu sayfayı sıkça kontrol ederek yapılabilecek değişiklikleri takip etme yükümlülüğü vardır. Yapılan değişiklikler #announcement kanalından duyurulacaktır.

<br />
<center><a rel="license" href="http://creativecommons.org/licenses/by-nc-nd/4.0/"><img alt="Creative Commons License" style="border-width:0" src="https://i.creativecommons.org/l/by-nc-nd/4.0/88x31.png" /></a></center>