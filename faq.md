<center><h1>Sık Sorulan Sorular</h1></center>

**S1:** Ben buraya bir şekilde geldim ama konuya çok da hakim değilim, sorun olur mu?

- Hayır olmaz.

---

**S2:** Evcil hayvan fotoğrafları paylaşabilir miyim çünkü çok tatlılar da?

- #pictures kanalı bunun için var.

---

**S3:** Eğitim için önemli olduğunu düşündüğüm bir video var (ya da ben çektim), bunu nerede paylaşabilirim?

- Udemy kursu ise #udemy kanalında, diğer türlü #videos

---

**S4:** Yazılım ve tasarım alanıyla ilgili internette çok komik meme'ler var. Ne yapayım, nasıl paylaşayım?

- #memes kanalında bunu yapabilirsin.

---

**S5:** Bu topluluğa birinin katılabilmesi için gereken minimum sistem gereksinimi nedir?

- Yapılan ya da yapılacak bir projeye katılım sağlamayacaksa böyle bir gereksinim yoktur. Eğer katılacaksa, giriş seviyesinde git ve github kullanmasını bilmesidir. Git ve Github birbirinden ayrı kavramlardır. Lütfen araştırınız.

---

**S6:** Ben burada uzun süredir bulunuyorum. Birçok projeye de katılım sağladım ancak artık bir işim var. Ne yapayım gideyim mi? Kalayım mı? Olay nedir?

- Bu topluluğa herkes kendi isteği doğrultusunda katılmıştır. Yine kendi istekleri doğrultusunda hareket etmekte özgürdürler.

---

**S7:** Ekip lideri olmak istiyorum. Steve Jobs gibi insanım. Ekibimi orkestra gibi yönetirim.

- Bunun olabilmesi tek bir kişinin isteğiyle olamıyor ne yazık ki. Ekip arkadaşlarınızla aranızdaki itibarınız bu konuda belirleyici rol oynamaktadır. Güzel geridönüşler, hakkınızda olumlu eleştiriler size bazı konularda ön plana çıkmanız için avantajlar sağlayacaktır. Konserinize katılmayı dört gözle bekliyoruz.

---

**S8:** Herşey tamam da işleyiş nedir burada, biraz bundan bahsetseniz?

- İnsanlar yazılım yada tasarım öğrenmek, kendini geliştirmek, bilgisini paylaşmak, ekip halinde çalışmak, iş hayatına daha hızlı adapte olabilmek için burada bulunmaktadırlar. Daha çok kulaktan kulağa ya da internet aramalarında bir şekilde bizleri bularak buraya katılım gerçekleştirmişlerdir. Kendi kendini yöneten bir topluluktur. İyi davranışlar ve iletişim mükafatlandırılır, olumsuz davranış ve söylemler ise cezalandırılır. Bu sistem öyle çok katı kuralları olmayan, esnek, insanları sıkmayacak bir şekilde dizayn edilmeye çalışılmıştır. Bir topluluğun uzun ömürlü olabilmesi adına gereklidir. Olabildiğince herkesi ekip haline getirip hayali projeler oluşturmaya dayalı bir işleyiş biçimini benimsemiştir. Böylelikle herkes sevdiği ve ilgilenmek istediği alan ile ilgili uğralar kendilerine bulabilirler. Belki yeni arkadaşlıklar, dostuklar, iş ortaklıkları meydana gelir. Bu tamamen topluluğumuzda yer alan her bir üyenin kişisel kararıdır. Gelir kazanma vaadi yoktur. Yapılan çalışmalar paraya dönüştürülemez. Bu oldukça dikkat ettiğimiz bir konudur. Varsa maddi açıdan bir destek, bu yine verilen desteğin alanında o proje ile baştan sona ilgilenen kişiler arasında eşit dağıtılacaktır. Ödenen miktar, ne için ödendiği, kaç kişinin projede bu ücret paylaşımına dahil olduğu, kişi başına ne kadar düştüğü ile ilgili bilgiler de şeffaf bir biçimde paylaşılacaktır. Projeye yeterli katkı sağlamamış, hatta birkaç commit'ten öteye gitmemiş kişilerin yönetim kadrosundan bile olsa ücret için bir talepte bulunma hakkı yoktur. Bunun için bir komisyon da kesilmemektedir. Bildiğiniz babamızın hayrına yani. Buradaki insanların kişisel bilgilerinin de paylaşılmasını isteyen bir girişim olursa alenen duyuru ile ifşa edilecek ve üzerine lanet yağdırılacaktır. Tabii bu tarz bir şey söylenildiği için bunu kabul edecek kaç kişi çıkar, çıkanlar ne kadar kabul edilebilir bunu zaman gösterecek. Buradaki insanlara bu ortam ücretsiz sağlanmıştır ve kişilere ürün gözüyle bakılmamaktadır. Başka platformlarla karıştırmayınız.

---

**S9:** Bir sertifika veriyor musunuz?

- Hayır. Neredeyse internet ortamında bedavaya dağıtılan sertifikalar, üniversite diplomaları kadar anlamsız hale gelmeye başladı. Kayıt olurken verilen bilgilerin amacının dışında paylaşılması, sertifika alabilmek için insanları hipodrom gibi tasarlanmış oluşumların isteseler de istemeseler de içine alınmasını kınıyoruz. Elbette rekabetin iyi olmadığını söylemiyoruz. Rekabeti biz de destekliyoruz ancak, bu alandaki rekabete birinin kazanmış olması demek, bir diğerinin işsiz kalması anlamına geldiğinin de bilincindeyiz. Buradaki amaç topluluğumuzdaki averaj bilgi seviyesini olabildiğince yukarı çıkartmaya çalışmak. Bu sayede birbirlerini bilgi anlamında geçmiş olmaları, iş bulmayacakları anlamına da gelmez. Topluluğun bilinir/tanınır/güvenilir olması bizim en iyi sertifikamız. Toplulukta yer alan insanların geridönüş ve eleştirileri de. Bir topluluğun bilgi seviyesini, o topluluktaki en yeni bireyin bilgi seviyesi belirler. Ve biz bir şey bilmiyoruz! Bir şey biliyoruz diye konfor alanına çekilmiş insanlardan değiliz. Öğrenmeye, öğretmeye ve kendini geliştirmeye aç kişileriz. Her zaman daha fazlası olabildiğinin farkındayız. Ve bu farkındalık ulaşılması güç gibi gözüken "bilgi" kavramına bizim daha azimli bir biçimde yaklaşmamızı sağlamaktadır.

---

**S10:** Bir önceki soruya verdiğiniz cevaptan yola çıkarak; egolarından arındırılmış bir topluluk kurabileceğinizi düşünüyor musunuz?

- Bu tarz oluşumlar ülkemizde sayıca çok olmayan, talep görmesi görece az olan ve çok da değeri hakkında bilgi sahibi olunmayan ortamlardır. Mutlaka zamanla kitlesine kavuşacaktır. Zaten milyonlara ulaşmak gibi bir hedefimiz de yok. Gerekirse az olsun, öz olsun. Projelere katılım sağlayan insanların oranı, kişi sayısı, talep yoğunluğu bunun net bir cevabını verecektir.

<br />
<center><a rel="license" href="http://creativecommons.org/licenses/by-nc-nd/4.0/"><img alt="Creative Commons License" style="border-width:0" src="https://i.creativecommons.org/l/by-nc-nd/4.0/88x31.png" /></a></center>
